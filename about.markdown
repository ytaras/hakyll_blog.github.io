---
title: Про нас
---

Lviv FP User Group має собою на меті зібрати у Львові людей тією чи
іншою мірою небайдужих до функціонального програмування.

Для чого? Відповідей може бути кілька:

 - Зазвичай люди, які цікавляться ФП, є висококласними спеціалістами і
   в "звичайному", мейнстрімовому програмуванні. [Браян О'Салліван](http://www.serpentine.com/blog/)
   в своєму [відео](http://www.youtube.com/watch?v=ZR3Jirqk6W8)
   порівнює функціональні комп'юніті з ком'юніті Python свого часу,
   маючи на увазі більшу концентрацію "хакерів". Мабуть, всім хотілось би
   відчути себе частиною "обраних"
 - На даний момент чітко прослідковується тенденція "функціоналізації"
   мейнстрімового програмування. Йдеться не лише про Scala і Erlang,
   на яких реалізовують дедалі більше успішних проектів; не лише про
   Map/Reduce, який став lingua franca розподіленої обробки даних
   настільки, що ми аж забули про його функціональні корені; і навіть
   не лише про динамічні мови типу JavaScript, Ruby, Python та Groovy,
   які запозичили багато фішок в функціональних мов так давно, що ми
   не уявляємо тепер динамічної мови без функцій вищого порядку.
   Йдеться, наприклад, про те, що клон OCaml - F# - підтримується
   MicroSoft наряду з C# і VB.Net, що той же C# давно перетворився з
   об'єктної мови на мультипарадигменну, що навіть консервативна Java
   в своїй восьмій версії отримає кілька функціональних елементів.
   Очевидно, що на даний момент вивчення функціонального
   програмування - необхідність, яка дозволить залишитись на вістрі
   технологій, а перетворитись на наступну генерацію коболістів. Таким
   чином, група повинна допомагати новачкам в вивченні ФП
 - Група покликана також об'єднати людей, які вже використовують ФП на
   реальних проектах, давши їм змогу ділитись досвідом і покращувати
   свою кваліфікацію
 - Дивно, проте IT-компанії Львова не надто зацікавлені в розвитку
   компетенцій по функціональним мовам. Створення групи має на меті, з
   однєї сторони, привернути увагу компаній до ФП, з другої - створити
   місце для обміну інформацією про відповідні вакансії, стартапи та
   опен-сорс проекти серед програмістів, яким цікаве використання ФП
 - І останнє в списку, проте не за значенням: функціональне
   програмування - це просто прикольно, давайте поговоримо про це :)


Очевидно, що члени групи - це основний її ресурс, тому не залишайтесь
осторонь цієї ініціативи. Якщо вам цікава тематика групи, то саме *ваш*
внесок може стати різницею між успіхом і невдачею. Допомогти ви можете
прийшовши на зустрічі групи, організовуючи доповідь чи воркшоп,
пишучи статті на сайті чи навіть просто підримуючи активність в
коментарях чи на форумі.

Дякую і ласкаво просимо! :)
